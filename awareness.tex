\section{Bevissthet}
\label{chp: awareness}

Et sykehus er en organisasjon med mange informasjonskilder, stress, variasjon mellom rutinearbeid og uforutsette aktiviteter, og ansatte som stadig er på forskjellige steder. Dette gjør at kommunikasjon er svært viktig for å sikre god pasientomsorg og sikkerhet\cite{Klemets12}. Uttrykket funksjonsredundans (av det engelske 'redundancy of function') betyr at kunnskap om situasjonen til enhver tid er delt og overlappende mellom medlemmene i gruppen\cite{KlemetsRedundancy}. Denne type kunnskap kalles gjerne for bevissthet, og er et konsept med stadig større betydning, spesielt innen CSCW \cite{Dourish92}. En slik bevissthet om andres aktiviteter er avgjørende for å sikre et vellykket samarbeid og god koordinasjon\cite{KlemetsRedundancy}. 

\subsubsection{Definisjoner og konseptualiseringer}
Bevissthet er et svært uklart og komplekst konsept med mange definisjoner og konseptualiseringer\cite{KlemetsRedundancy, Gutwin04, Schmidt02}. Begrepet bevissthet brukes i utallige sammenhenger, og mange forskere blir stadig mindre komfortable med å bruke begrepet i seg selv. For å komme til en slags konseptuell klarhet i hva bevissthet betyr må vi innse at det ikke gir mening å se på bevissthet som noe i seg selv, men som noe som refererer til en persons eller gruppes bevissthet \emph{om} noe \cite{Schmidt02}. Dermed oppstår konsepter som blant annet sosial, eller kontekstformidlet sosial bevissthet \cite{Bardram04}, generell bevissthet\cite{Gross13}, romlig og tidsmessig bevissthet\cite{Randell}, gruppe-bevissthet\cite{Gutwin04}, perifer-, bakgrunns-, passiv- og gjensidig bevissthet\cite{Schmidt02}. Dette gir mange, men til dels ulike definisjoner. Vi vil nå forsøke å tydeliggjøre karakteristikkene ved de ulike. Dourish og Bellotti har definert begrepet som \emph{"...en forståelse av aktivitetene til andre, som gir kontekst for dine egne aktiviteter"}. En mer inngående definisjon finner vi i \cite{Endsly95}, som tar for seg konseptualliseringen situasjonell bevissthet, \emph{"situasjonell bevissthet er oppfattelse av elementene i omgivelsene avgrenset av tid og rom, forståelsen av deres mening, og prognosen for deres status i nær fremtid"}. I \cite{Gross13} er generell bevissthet definert som \emph{"den gjennomgripende opplevelsen av å vite hvem som befinner seg i nærheten, hva de driver med, om de er relativt opptatt eller kan engasjeres osv"}. Bardrams konsept kontekstformidlet sosial bevissthet har som mål å minimere uønskede forstyrrelser mellom mobile kolleger ved å øke deres sosiale bevissthet ved hjelp av kontekstbevisste systemer\cite{Bardram04}. Selv om begrepet bevissthet, som vi ser, ikke har en entydig definisjon er det viktig å legge merke til at bevissthet er en persons \emph{indre} kunnskap og forståelse av situasjonen\cite{Gross13}. 

\noindent
Bevissthet kan også deles inn i to kategorier, uavhengig av andre konseptualiseringer og definisjoner. (1) Biprodukt-bevissthet, hvor bevissthet oppnås uten at det krever merarbeid for brukerene, altså gjennom aktivitetene i seg selv, og motsetningen (2) bevissthet ved merarbeid, hvor kolleger må gjøre ekstra arbeid for å opprettholde bevissthet\cite{Randell}. 


\subsubsection{Bevissthet i CSCW}
Innen CSCW defineres bevissthet som det å "synliggjøre sine aktiviteter for, og oppfatte aktivitetene til kolleger, for å støtte opp om samarbeidet dem imellom". Bevissthet i denne sammenhengen ses på som essensiell for et godt samarbeid, og blir gjerne karakterisert som uanstrengt, eller biprodukt-bevissthet\cite{Randell}. 

\noindent
I følge både C. Heath et al. (2002) og Schmidt (2002), oppnås denne typen bevissthet gjennom kontinuerlig interaksjon med andre, og er på ingen måte en sinnstilstand eller passiv aktivitet. Dette underbygger tankene bak konseptualiseringen tilstandsbevissthet, hvor det kreves et visst nivå av kognitive ferdigheter for å til en hver tid kunne overvåke og oppdage endringer i omgivelsene. Dette skjer samtidig som man synliggjør for omgivelsene ens egen nåværende situasjon gjennom implisitte eller eksplisitte signaler. Med informasjonen man henter inn vil man da kunne danne seg et mentalt bilde av hvordan situasjonen til enhver tid er. I situasjoner hvor man ikke alltid er samlokalisert, som på et sykehus, kan bruk av kognitive gjenstander som whiteboards og skjermer være hensiktsmessig for å støtte opp under deling og innhenting av ovennevnte informasjon\cite{Bardram04}. 

\subsubsection{Bevissthet blant sykepleiere}
I \cite{Randell} foreslås tre konsepter av bevissthet som spesielt viktige i helseomsorgen. (1) Sosial bevissthet, som hvor kolleger befinner seg og deres aktiviteter, (2) romlig bevissthet, hva foregår på en gitt lokasjon, og (3) tidsmessig bevissthet, som omhandler tidligere, nåværende og fremtidige aktiviteter. 
Dette kan støttes ved bruk av kognitive gjenstander, og tar vi med oss definisjonen av bevissthet i forbindelse med CSCW som nevnt over ser vi at dette kan oppnås uten ekstra anstrengelser av sykepleierene.

\noindent
Selv om god pasientomsorg er avhengig av sykepleierenes oversikt over situasjonen til enhver tid må det også tas hensyn til pasienters og pårørendes privatliv. Får å opprettholde en god balanse mellom disse stilles det høye krav til sykepleierenes evne til å tilegne seg kunnskap om situasjonen på en måte som i minst mulig grad virker påtrengende for pasienter å pårørende, og at informasjon distribuert gjennom skjermer og tavler synlig for andre enn kun helsepersonell ikke krenker pasientenes privatliv\cite{Ebright10}.

\noindent
Da vi i denne oppgaven ser på bevisshet blant sykepleiere og deres bruk av kognitive gjenstander for å støtte opp om dette faller det seg naturlig å bruke definisjonen om bevissthet i CSCW. Derfor, når vi i denne oppgaven bruker begrepet bevissthet, vil det være denne definisjonen vi sikter til.
