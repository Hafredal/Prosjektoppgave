\section{Kognitiv distribusjon og kapasitet}
\label{chp: kognisjon}
Ofte vil arbeidsaktiviteter bestå av flere sammenflettede oppgaver i en gitt tidsramme. Jo lenger tid det tar å utføre en oppgave, jo større sjanse er det for at andre uavhengigs oppgaver eller handlinger må utføres i løpet av denne perioden. Disse oppgavene kan ha ulik avbruddsverdi - prioritet, personlig- eller sosial viktighet, hastegrad ol. \cite{Rogers94}. Sammen med frembruddet av CSCW mot slutten av 80-tallet, kom også utfordringene rundt hvordan datasystemer bør designes for å støtte grupper av individer som kommuniserer og arbeider sammen. Gitt at mange arbeidsaktiviteter er kognitive, de krever tenkning, problemløsing og evne til å forutse og ta beslutninger, argumenterer Rogers (1994) for at det kreves en forståelse for hvordan disse aktivitetene utføres for å kunne designe datasystemer som kan støtte både kognitive aktiviteter og sosial interaksjon.


\tikzstyle{mybox} = [draw=black, fill=white, very thick,
    rectangle, inner sep=10pt, inner ysep=20pt, rounded corners]
\tikzstyle{fancytitle} =[fill=black, text=white]
\begin{tikzpicture}
\node [mybox] (box){%
    \begin{minipage}{0.9\textwidth}
     Computer-Supported Cooperative Work er et tverrfaglig område hvor forskere studerer hvordan grupper av mennesker jobber sammen, og hvordan teknologi kan være til støtte for arbeidet. Groupware brukes ofte som et synonym for CSCW-teknologi, og defineres som PC-baserte systemer som støtter grupper av mennesker engasjert i en felles oppgave, eller med et felles mål, og som gir et de grensesnitt til det delte miljøet (Ellis (1991)).
    \end{minipage}
};
\node[fancytitle, rounded corners, right=10pt] at (box.north west) {CSCW og groupware};
\end{tikzpicture}%

\subsubsection{Kognitiv distribusjon}
Distribuert kognisjon, som presenteres blandt annet av Randell et al. (2010), handler om hvordan kognisjon er distribuert mellom individer i en gruppe, deres verktøy og omgivelser. Nemeth et al. (2004) definerer distribuert kognisjon som den delte bevisstheten av mål, planer og detaljer som ingen enkeltperson alene kan begripe. For å være effektiv må denne bevisstheten og forståelsen være nøyaktig og grundig nok til at man sammen kan nå ønskede mål. Som beskrevet av både Randell (2010) og Nemeth (2004), kan kognitive artefakter være til støtte for å koordinere arbeid. Dette kan være gjenstander som timeplaner, lister og skjermer. Disse kan være private ved at de gir informasjon til en enkelt bruker, eller de kan være offentlige og dermed gjøre informasjon synkront tilgjengelig for hele gruppen \cite{Randell, Nemeth04}. For å formidle kollektivt arbeid bør informasjonen deles for å opprettholde oversikt over det totale arbeidet.

\subsubsection{Kognitiv kapasitet}
“Stacking” defineres av Ebright (2010) som den usynlige beslutningsprosessen sykepleiere utfører om hva, hvordan og når de skal gi pleie til en tildelt gruppe pasienter. Stadige endringer i omgivelsene og informasjon resulterer i en kontinuerlig re-prioritisering av hvilke oppgaver en skal gjøre når. Disse kognitive skiftene, kombinert med avbrytelser fra omgivelsene, kan resultere i en kognitiv belastning som kan hemme oppmerksomheten \cite{Ebright10}. Parker og Coiera (2000) hevder at en begrensende faktor i enhver kommunikasjonsanalyse er den kognitive kapasiteten individer har til å gjennomføre sitt arbeid, da studier har vist at feil og ineffektivitet er et resultat av at denne kapasiteten overskrides. Kunnskap om menneskets hukommelse hevdes å være nøkkelen til å forstå hvilke krav som bør settes til teknologi brukt i slike omgivelser \cite{Parker00}. Det skilles normalt mellom langtids- og korttidsminne. Den passive kunnskapen man besitter ligger i langtidsminnet, for eksempel medisinske fakta eller viktige datoer, mens kortidsminnet, eller arbeidsminnet, er den bevisste delen av minnet som til en hver tid aktivt behandler informasjon. Arbeidsminnet har begrenset kapasitet og varighet, og lar seg raskt forstyrre av distraksjoner og avbrytelser. Coiera og Tombs (1998) antyder at synkron kommunikasjon, ansikt-til-ansikt eller per telefon, foretrekkes fordi det gir en umiddelbar bekreftelse på at en beskjed er mottatt. Dersom man ønsker å gi en beskjed eller et ansvar videre, vil usikkerheten om beskjeden er mottatt bli liggende i arbeidsminnet frem til man får en bekreftelse fra mottaker. 

