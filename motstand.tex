\subsection{Motstand mot endring}
\label{chp: motstand}

Implementering av nye informasjonssystemer kan by på utfordringer for ledelsen og utviklere dersom de ansatte viser motstand mot endringen. 
En slik endring vil påvirke menneskene som jobber der, deres sosiale relasjoner og forholdet mellom mennesker i og utenfor organisasjonen. Derfor kan det oppstå motstand uavhengig av hvor godt systemet som implementeres er, og i hvor stor grad de ansatte har fått bidra i utviklingen i form av medvirkning \cite{Jacobsen12}. Cavaye (1995) kaller denne motstanden for mellomliggende variabler, og understreker at slike hindre kan være fremtredende selv om brukerene både har et godt forhold til designer/utvikler og deres innspill blir hørt. Det finnes flere årsaker til slik motstand mot endring, og vi vil her forklare noen av dem. 

\subsubsection{Faglig uenighet}
De ansatte kan være faglig uenige i selve endringen. Verken analyser av dagens situasjon, behovet for endring eller selve endringen er klare og objektive størrelser, og det er derfor også rom for uenigheter rundt det faktiske behovet for endring, og hvorvidt endringen som gjennomføres er den rette løsningen på problemet \cite{Jacobsen12}.

\subsubsection{Merarbeid}
En endring i seg selv kan kreve merarbeid for de ansatte, spesielt i en overgangsfase hvor det kan være mye nytt å sette seg inn i og lære. Slikt merarbeid kan i tillegg innebære at man må avlære de gamle måtene å jobbe på \cite{Jacobsen12}.

\subsubsection{Systemet som en trussel}
Dersom brukerene ser på det nye systemet som en trussel mot deres nåværende kontroll over eget arbeid, eller deres posisjon i form av deres ekspertise, vil de mest sannsynlig motsette seg endringen det nye systement representerer \cite{Cavaye95}.

\subsubsection{Grad av medvirkning}
Motstand kan også oppstå dersom det faktiske nivået av medvirkning avviker fra det nivået brukeren ønsker seg. Dette gjelder ikke bare dersom nivået er lavere, men også dersom nivået av medvirkning blir høyere enn det brukeren så for seg i utgangspunktet. Det er derfor ikke tilstrekkelig med medvirkning i seg selv, den må også møte brukerenes forventninger \cite{Cavaye95}.

\noindent
Jacobsen (2012) hevder at indre motivasjon og involvering av de ansatte, slik at de føler seg som medeiere i endringsprosessen er avgjørende for å få de ansatte motivert for endringen og dermed redusere overnevnte motstand. Bred deltagelse på denne måten gir den enkelte ansatte opplevelsen av at den er med på å forme sin egen fremtid, og at dette vil skape en aksept og forståelse for usikkerheten som er assosiert med en hver endring.