\chapter{Forskningsmetode og hensikt}
\label{chp:forskningsmetode}

“I just want to develop a computer-based system” (Oates, 2006)

Ifølge Oates (2006) er design og utvikling av ethvert databasert produkt en form for forskning som krever innsamling av data, analyse og konklusjon. For å utvikle et produkt eller system som skal utføre gitte oppgaver er det viktig å besvare hva disse oppgavene er, og hvorfor de er viktige. Dette besvares ved å samle informasjon om hva man ønsker av systemet, generere egen data som dokumenterer hvordan og hvorfor man designer og implementerer produktet, og deretter brukerteste og evaluere det. Vi vil i dette kapittelet først presentere hensikten med prosjektet før vi går i detalj på hvilke tilnærminger og metoder vi har valgt for å besvare forskningsspørsmålene.

