\chapter{Hensikt og forskningsmetode}
\label{chp:forskningsmetode}

\chapterprecishere{"I just want to develop a computer-based system"\par\raggedleft--- \textup{Oates, 2006}}

\noindent
Ifølge Oates (2006) er design og utvikling av ethvert databasert produkt en form for forskning som krever innsamling av data, analyse og konklusjon. For å utvikle et produkt eller system som skal utføre gitte oppgaver er det viktig å vite hva disse oppgavene er, og hvorfor de er viktige. Denne kunnskapen kan man tilegne seg ved å samle informasjon om hva som ønskes av systemet, generere egne data som dokumenterer hvordan og hvorfor man designer og implementerer produktet, og deretter brukerteste og evaluere det. Vi vil i dette kapittelet først presentere hensikten med prosjektet før vi går i detalj på hvilke tilnærminger og metoder vi har valgt for å besvare forskningsspørsmålene.

